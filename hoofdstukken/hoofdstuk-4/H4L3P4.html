<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 4 Les 3: Cybersecurity, Pagina 4</title>
</head>

<body>
    <div class="full">
        <h2>Versleutelen met een publieke sleutel</h2>

        <div class="learn">
            <p><strong>Op deze pagina</strong> leer je over een veelgebruikte cryptografische methode die heel veilig is.
            </p>
        </div>

        <p> Het fundamentele gegeven van cryptografie is om berichten te versturen die niet onderschept kunnen worden.
            Symmetrische versleuteling heeft een fundamentele zwakte: de sleutel om een bericht te ontcijferen is <em>zelf</em> ook
            een bericht dat verzonden moet worden en niet onderschept mag worden...
        </p>
        <p> <strong>Publiekesleutel-cryptografie</strong> is een wiskundige techniek waarbij het probleem van het verzenden van
            een geheime sleutel vermeden wordt. In dit systeem bezit iedere persoon <em>twee</em> sleutels: een
            privé-sleutel die alleen die persoon zelf kent, en een publieke sleutel die iedereen mag weten. Als Bob een
            geheim bericht naar Alice wil sturen, dan versleutelt hij het bericht met de publieke sleutel van Alice.
            Niemand anders dan Alice kan nu dit bericht decoderen. Alleen haar privé-sleutel kan de versleuteling
            ontdoen. Daarnaast is het ook <em>onmogelijk</em> om de privé-sleutel te weten te komen door de publieke
            sleutel te bekijken.
        </p>
        <div class="endnote">
            Het concept van een publieke sleutel is uitgevonden door Whitfield Diffie en Martin Hellman. Het werd openbaar
            gemaakt in 1976. Later bleek dat het al eerder was uitgevonden, onder andere binnen de Britse geheime dienst, maar dat 
            onderzoek werd geheim gehouden tot in de jaren negentig.
        </div><br />
        <img class="imageRight" src="../../afb/icons/headphones-mini.png" alt="Geen Afbeelding" />

        <iframe width="560" height="315" src="https://www.youtube.com/embed/YEBfamv-_do?start=145&rel=0" frameborder="0"
            allowfullscreen class="indent"></iframe>
        <br />  <br />
        <div class="ifTime">
            <ol>
                <li> Het lijkt misschien ongeloofwaardig dat Alice haar sleutel publiek kan maken,
                    terwijl niemand anders het bericht kan decoderen. Deze techniek hangt af van wat wiskunde en een
                    aantal beperkingen van de snelheid van computers. Lees het hoofdstuk 'Secrecy Changes Forever', pagina 178-181 uit <a
                        href="http://www.bitsbook.com/wp-content/uploads/2008/12/B2B_3.pdf#page=196"
                        target="_blank"><em>Blown to Bits</em></a>, om te leren hoe het werkt.
                </li>
            </ol>
        </div>  <br />

        Hier is een model van het systeem met publieke sleutels. Bron: <a
            href="https://commons.wikimedia.org/wiki/File:Public_key_encryption.svg" target="blank">wikimedia.org</a>
        <div class="indent"><img class="noshadow" border="0" src="../../afb/h4/l3/p4-o1.png" alt="Geen Afbeelding" />
        </div>


        <div class="forYouToDo" id="third">
            <ol start="2">
                <li> Bespreek met een partner hoe deze methode anders is dan symmetrische cryptografie, de techniek die
                    gebruikt werd op vorige pagina's. Zou je deze methode vertrouwen om een pincode te versturen?
                </li>
            </ol>
        </div>
        <div class="endnote">
            <a href="#hint-digital-signatures" data-toggle="collapse">
                Het is ook mogelijk om een <em>privé</em>-sleutel te gebruiken voor versleuteling en de
                <em>publieke</em> sleutel om te decoderen...
            </a>
            <div id="hint-digital-signatures" class="collapse">
                <p>Deze omdraaiing is niet zo bruikbaar voor geheime berichten (waarom niet?), maar het is wel handig voor <em>digitale
                handtekeningen</em>. Ik gebruik mijn privésleutel om een bericht te versleutelen; jij gebruikt
                mijn publieke sleutel om het te decoderen. Als jij een leesbaar bericht krijgt, dan bewijst dat dat het
                bericht versleuteld was met mijn privé-sleutel. 
                </p>  
                <p>
                Als ik wil dat het bericht én geheim is én digitaal ondertekend, dan versleutel ik het bericht eerst met mijn 
                privésleutel, en dan versleutel ik dit <em>nog eens</em> met jouw publieke sleutel om het geheim te houden. 
                Jij ontcijfert het twee keer, eerst met je eigen privé-sleutel en dan nog een keer met mijn publieke sleutel. 
                Dit is een mooi voorbeeld van <em>functiecompositie</em>, de uitvoer van de eerste versleuteling is de invoer van de tweede.
                </p>
            </div>
        </div>  <br />

        <h3>Veilige HTTP</h3>
        <p> Veilige HTTP-verbindingen (te herkennen aan https:// in plaats van
            http://) gebruiken een protocol dat <strong>Transport Layer Security</strong> (TLS) heet of misschien 
            een oudere versie genaamd <em>Secure Sockets Layer</em> (SSL). Beide protocollen zijn gebaseerd op publiekesleutel-
            cryptografie. Met SSL/TLS stuurt de website die je bezoekt zijn publieke sleutel en je browser gebruikt die sleutel 
            om de informatie die jij verstuurt te versleutelen.
        </p>
        <div class="vocabFullWidth">
            <p><strong>Secure Sockets Layer/Transport Layer Security</strong> (SSL/TLS) is de standaard die gebruikt wordt voor 
                informatie die cryptografisch beveiligd is en wordt verzonden over het internet.
            </p>
        </div>  <br />
        <br clear="all" />

        <img class="imageRight" src="../../afb/icons/headphones-mini.png" alt="Geen Afbeelding" />
        <iframe width="560" height="315" src="https://www.youtube.com/embed/kBXQZMmiA4s?start=280&rel=0" frameborder="0"
            allowfullscreen class="indent"></iframe>

        <div class="endnote">
            <a href="#hint-open-standards" data-toggle="collapse">Open standaarden helpen de beveiliging... </a>
            <div id="hint-open-standards" class="collapse">
              
                <p> Om goed te werken moet een cryptografische methode makkelijk te gebruiken zijn voor de
                    bezitter van de privé-sleutel en moeilijk te kraken voor alle andere mensen. Maar wat betekent
                    'moeilijk'? Huidige cryptografische methoden maken gebruik van het feit dat het lastig is om
                    hele grote getallen te ontbinden in factoren. Er is geen <em>bewijs</em> dat niemand een snelle
                    manier kan vinden om het te doen, maar we weten vrij zeker dat het niet zal gebeuren omdat het
                    probleem uitgebreid is onderzocht door wiskundigen. Aan de andere kant, wanneer
                    quantumcomputers in gebruik genomen worden, zal ontbinden in factoren heel makkelijk zijn en hebben we
                    nieuwe cryptografische methodes nodig. 
                </p>
                <div class="vocabFullWidth">
                    <p>
                        <strong>Ontbinden in factoren</strong> is het opdelen van een product in kleinere delen. Je
                        kan bijvoorbeeld 15 ontbinden in de factoren 3 en 5, want 3 × 5 = 15.
                    </p>
                </div><br />
                <p> Doordat de cryptografische methodes die gebruikt worden in deze standaarden <em>openbaar</em>
                    zijn, kunnen wiskundigen bestuderen hoe moeilijk het is om die methodes te breken. Dit lijkt
                    misschien vreemd, als je iets geheim wilt houden, moet je dan ook niet de techniek geheim houden?
                    Maar algoritmes die je geheimhoudt, kunnen zwakheden bevatten die onontdekt blijven totdat iemand met
                    slechte bedoelingen ze ontdekt. Open standaarden maken het mogelijk om een algoritme te bestuderen 
                    <em>voordat</em> het in de praktijk gebruikt wordt.
                </p>
            </div>
        </div> <br />


        <h3>Certificaatautoriteiten</h3>
        <p> Versleuteling met een publieke sleutel lost niet alle problemen op. Iemand die afluistert (Eva bijvoorbeeld) 
            zou een valse publieke sleutel kunnen maken waarbij ze doet alsof ze Alice is. Bob kan dan per ongeluk zijn 
            bericht versleutelen met de valse sleutel van Eva, terwijl het bericht voor Alice bedoeld is. Eva kan dan 
            gewoon Bobs bericht lezen. In de praktijk wordt dit probleem opgelost door gebruik te maken van derde partijen, 
            genaamd <strong>certificaatautoriteiten</strong>, om publieke sleutels te certificeren. In de veiligheidsinformatie 
            van je browser kan je alle certificaatautoriteiten zien die door je browser worden vertrouwd.
        </p>
        <div class="vocabFullWidth">
            <p> <strong>Certificaatautoriteiten</strong> geven certificaten uit die verifiëren wie de eigenaar is van 
                de encryptiesleutels die gebruiken worden voor beveiligde communicatie.
            </p>
        </div><br >
        <div class="endnote">
            Uiteindelijk verplaatst dit het probleem gewoon een laag naar achteren. Hoe weet de certificaatautoriteit dat
            <em>jij</em> bent wie je zegt dat je bent? Het werkt een beetje hetzelfde als hoe jouw bank checkt of jij wel bent wie je
            zegt dat je bent. Ze stellen vragen waarop ze hopen dat alleen jij het antwoord weet, zoals je geboortedatum.
        </div><br >

        <div class="takeItFurther">
            <ol type="A">
                <li>
                    Lees 'The Key Agreement Protocol' en 'Public Keys for Private Messages', pagina 181-183 uit
                    <a href="http://www.bitsbook.com/wp-content/uploads/2008/12/B2B_3.pdf#page=199"
                        target="_blank"><em>Blown to Bits</em> </a>, voor meer informatie over versleuteling
                    met publieke sleutels.
                </li>
                <li> Doe onderzoek naar moderne versleutelmethodes zoals RSA, een methode die vooral gebruikt wordt bij
                    digitale transacties.
                </li><br />
            </ol>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group">
            <a class="btn btn-default backbutton arrow " style="min-width: 90px;" href="H4L3P3.html">Terug</a>
            <a class="btn btn-default forwardbutton arrow" style="min-width:90px;" href="H4L3P5.html">Volgende</a>
        </div>
    </div>
</body>

</html>