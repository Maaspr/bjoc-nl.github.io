<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 2 Les 5: Auteursrecht, Pagina 2</title>
</head>

<body>
    <div class="full">
        <h2>Auteursrecht en citaatrecht</h2>
        <div class="learn">
            <p><strong>Op deze pagina</strong> leer je wat auteursrecht is en wanneer het toegestaan is om - een deel van - het werk van iemand anders
             te kopiëren. </p>
        </div>
        <h3>Inleiding</h3>
        <p> Auteursrecht is een wettelijk recht dat bescherming biedt aan makers van originele creatieve werken, zoals boeken, films, muziek, kunstwerken en software. Het geeft de maker van zo'n werk exclusieve rechten over het gebruik en de verspreiding ervan.
        </p>
        <p> Het betekent ook dat als jij iets origineels maakt, jij de eigenaar bent van dat werk en dat je zelf kunt beslissen hoe het gebruikt mag worden. Auteursrecht geeft je het recht om te bepalen wie jouw werk mag kopiëren, verspreiden, vertonen, uitvoeren of aanpassen. Anderen moeten jouw toestemming hebben voordat ze jouw werk op die manieren kunnen gebruiken. Auteursrecht beschermt ook tegen plagiaat (als iemand anders jouw werk steelt en het als zijn eigen werk presenteert). 
        </p>
        <p>
        Het auteursrecht is echter niet onbeperkt. Het heeft een afgebakende duur, afhankelijk van het land waarin je woont. In veel landen geldt het auteursrecht gedurende het leven van de maker plus een bepaald aantal jaren na zijn of haar overlijden (zo'n 50 tot 70 jaar). Daarna gaat het werk over naar het publieke domein, wat betekent dat het vrij gebruikt kan worden door iedereen.
        </p>
        <p>
        Het doel van het auteursrecht is om mensen te stimuleren om nieuwe werken te maken door hen te belonen voor hun inspanningen. Het biedt ook een stimulans voor anderen om nieuwe ideeën en werken te ontwikkelen, omdat zij de mogelijkheid hebben om hun eigen auteursrechten te krijgen.
        </p>
        <p>
        Het auteursrecht geldt automatisch zodra je een origineel creatief werk hebt gemaakt. Het is niet nodig om het auteursrecht officieel aan te vragen of te registreren. 
        </p>
        <h3>Citaatrecht</h3>
            Auteursrechtbescherming is niet absoluut. Volgens het Nederlandse citaatrecht mag je een werk citeren voor een recensie, in het onderwijs, het nieuws of wetenschappelijk onderzoek. Het citaatrecht is vastgelegd in artikel 15a van de Auteurswet in Nederland. Dit zijn een paar voorbeelden:
            
            <ul>
                <li> <strong>Je kan een <em> kort</em> stukje van een werk citeren met als doel het originele werk te
                        bespreken. </strong>

                    <div class="endnote">
                        De definitie van 'kort' is ingewikkeld en verschilt per werk. Je kan misschien wel een
                       hele alinea uit een roman gebruiken, maar een illustratie uit een prentenboek kan een te groot deel van het hele boek 
                       zijn. Er waren meerdere rechtszaken nodig om te bepalen of de hip-hoptechniek met het <em>sampelen</em> van bestaande 
                       muziek legaal was. Het antwoord: meestal niet, behalve als toestemming is verkregen van de opgenomen artiesten en songwriters.
                    </div>
                </li>
                <li> <strong> Het kopiëren van artikelen of beeldmateriaal in een onderwijscontext is vaak toegestaan. </strong>

                    <div class="endnote">
                       Let op: je mag veel beeldmateriaal in een werkstuk of scriptie gebruiken, maar met het weer openbaar maken van het 
                       werk op een website, valt precies dezelfde inhoud weer onder de normale copyright-regels. En de leraar mag kopieën 
                       van de krant in de klas uitdelen, maar het uitbrengen van materiaal in een eigen reader en die jaar in jaar uit gebruiken 
                       ligt ook anders. 
                    </div>

                </li>
                <li> <strong>Satire en parodieën </strong>
                    <div class="endnote">
                        Je kan een parodie op een werk maken. Een beroemde Amerikaanse rechtszaak ging over de roman <em>The Wind Done Gone</em> van 
                        Alice Randall uit 2001. Het is een hervertelling van het verhaal <em>Gone with the Wind</em> van Margaret Mitchell uit
                        1935 over Scarlett O'Hara, een rijke slavenhouder uit het zuiden van de Verenigde Staten uit de tijd voor de Amerikaanse burgeroorlog. 
                        Randall vertelt het verhaal vanuit het perspectief van een van Scarletts slaven, Cynara. Mitchells nabestaanden klaagden Randall en
                        haar uitgever aan wegens schending van het auteursrecht. Maar Randall claimde fair use onder de parodieregel. Nadat een hof van beroep 
                        een uitspraak tegen Randall had vernietigd, werd de zaak geschikt nadat de uitgever, Houghton Mifflin, een deel van de
                        opbrengsten had gedoneerd aan het van oudsher zwarte Morehouse College.<br></br>
                        In Nederland maakte Arjen Lubach in 2018 satire op de  verkiezing van Rob Jetten als partijleider van D66 via een     
                        <a href="https://youtu.be/QUdX-3m4Wuc?t=285">parodie op een Nijntje boek.</a> Hoewel de erven Bruna scherp op schending 
                        van hun copyright zijn, werd hier 
                        <a href="https://www.charlotteslaw.nl/parodieen-en-memes-zijn-toegestaan-uitleg-aan-de-hand-van-nijntje/">
                            geen rechtszaak over gevoerd.</a> Dit in tegenstelling tot andere gevallen rond Nijntje. </div> 
                    
                    <img class="indent" src="../../afb/h2/l5/p2-o1.png" alt="Geen Afbeelding" />
                    <br>
                    <small class="indent">Copyright 2016 door
                        <a href="http://www.gocomics.com/super-fun-pak-comix/2016/01/12" target="_blank">Ruben
                            Bolling</a>. Met toestemming gebruikt.
                    </small>
                </li>
            </ul><br /><br />
           <strong>Voorwaarden bij het citeren</strong>
            <ul>
                <li>
                    Bij het gebruik van geciteerd materiaal is het belangrijk om de bron en de naam van de maker te vermelden, indien mogelijk. 
                </li>
                <li>
                    Het citaat moet worden gebruikt binnen de context van de bepaalde betoogvoering, kritiek, recensie, nieuwsberichtgeving etc. Het mag niet worden gebruikt als zelfstandig werk of ter vervanging van het originele werk.
                </li>
            </ul>
        </p>
        <p>             
            <h3>Bevorderen van open inhoud</h3>

          Auteurs die willen dat hun werk beschikbaar en bruikbaar is op manieren waar ze zelf misschien niet aan gedacht hebben, 
                    zoals de auteurs van deze lessen, zullen vaak een meer<strong> open licentie </strong>toevoegen aan hun werk, zodat 
                    iedereen <strong>onder bepaalde voorwaarden</strong> toestemming heeft om het werk te gebruiken. Zie bijvoorbeeld de 
                    <a href="https://creativecommons.nl/uitleg/" target="_blank">Creative Commons</a> (CC) licenties.
              

                <div class="endnote">
                    Bekijk de footer van deze pagina. Het <span class="snap">snap</span> lesprogramma valt onder de CC-BY-NC-SA licentie wat
                    betekent dat iedereen deze lessen kan gebruiken en uitgeven, zelfs een aangepaste versie, op
                    voorwaarde dat ze <em>a.</em> de auteurs vermelden (BY (door) The University of California, Berkeley, and Education Development Center, 
                    Inc., <em>b.</em> de lessen non-commercieel gebruiken (NC, zonder winstoogmerk), en <em>c.</em> een aangepaste versie dezelfde licentie geven 
                    (SA, share-alike, deel op dezelfde manier). De CC-licenties worden vrij breed toegepast.
                </div>
            </ul>
        </p><br />
        <p>Meer over auteursrecht:
            <ul>
                <li> <a href="https://www.auteursrecht.nl/auteursrecht" target="_blank">Auteursrecht.nl</a> 
                </li>
                <li> <a href="https://www.auteursrecht.nl/Ik-wil-jouw-werk-gebruiken/Gebruik-in-het-onderwijs" target="_blank">Auteursrecht.nl - in het Onderwijs</a> 
                </li>
                <li> Beetje oud, maar nog heel bruikbaar: <a href="https://www.iusmentis.com/auteursrecht/boekdrukkunst-geschiedenis/" target="_blank">Geschiedenis van het auteursrecht - Ius Mentis</a> 
                </li>
            </ul>
        </p>
        <p><br /><br />
            <strong>Noot</strong><br />
            Deze pagina is een bewerking van de originele Amerikaanse tekst, voorzien van een inleiding en aangevuld met Nederlandse voorbeelden.
        </p>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group"><a class="btn btn-default backbutton arrow" style="min-width: 90px;"
                href="H2L5P1.html">Terug</a><a style="min-width:90px;" class="btn btn-default forwardbutton arrow"
                href="H2L5P3.html">Volgende</a> </div>
    </div>
</body>

</html>