<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 2 Les 5: Auteursrecht, Pagina 4</title>
</head>

<body>
    <div class="full">
        <h2>Auteursrecht en computers</h2>
        <div class="learn">
            <p><strong>Op deze pagina</strong> lees je hoe technologie de mogelijkheid biedt om zonder kosten perfecte kopieën 
                te maken en waarom dat belangrijk is.
            </p>
        </div>

        <h3>Gemakkelijk gekopieerd, gemakkelijk verspreid</h3>
        <p> Vroeger was voor het maken van een kopie van iets een fysiek medium nodig: papier, doek, tape, schijfjes, enzovoort. 
            Maar nu kan 
            iedereen een kopie van iets online zetten en kan iedereen die inhoud direct vanaf het internet lezen, beluisteren of 
            bekijken.
        </p>
        <p> Auteursrechthebbende hoefden zich vroeger niet veel zorgen te maken over mensen die iets voor hun vrienden kopieerden. 
            De kosten beperkten het aantal kopieën dat iemand kon maken; bij boeken was het bijna goedkoper een extra boek te kopen, 
            dan er een te fotokopiëren. Voordat er computers waren, waren de kopieën bovendien nooit perfect. In het kopieerproces 
            werden kleine foutjes gemaakt, wat resulteerde in ruis of vervaging. Iedere keer dat iets gekopieerd werd, nam de kwaliteit 
            een beetje af. Rechthebbenden negeerden daarom soms dat individuele kopiëren en focusten vooral zich op mensen die in 
            bulk illegale kopieën verkochten. Maar vandaag de dag is het individu wel een groot gevaar voor auteursrechthouders. Vooral 
            wanneer men iets openbaar op internet zet, in plaats van het alleen direct met vrienden of familie te delen.
        </p>

        <h3>Geen marginale kosten</h3>
        <p> Marginale kosten zijn de kosten om nog één exemplaar te maken, als je alles al hebt om
            het product te maken.
        </p>

        <div class="endnote">
            Marginale kosten zijn van toepassing op alles, niet alleen op auteursrechtelijk beschermd materiaal. De kosten voor het 
            vliegen met een vliegtuig bestaan bijvoorbeeld uit vaste kosten, zoals het salaris van de piloot en de bemanning en de 
            brandstof die nodig is om het gewicht van het vliegtuig zelf omhoog te houden; plus de marginale kosten per passagier, 
            wat alleen de brandstof is die nodig is om het gewicht van die passagier omhoog te brengen.
        </div>

        <p> Economen zeggen dat in een perfecte vrije markt, door concurrentie, de prijs van een product snel daalt tot het 
            overeenkomt met de marginale kosten. Maar als de prijs van een vliegticket alleen gebaseerd was op de marginale
            kosten, dan verloren vliegtuigmaatschappijen veel geld door de hoge vaste kosten. Daarom verkopen ze ook eersteklas tickets, 
            om mensen die het zich kunnen veroorloven niet de laagste prijs te betalen, over te halen meer te betalen dan de marginale kosten.
        </p>
        <p> Denk nu eens na over auteursrechtelijk beschermde werken. In het internettijdperk zijn de marginale
            kosten van een extra boek, liedje of film in feite nul. Het doel van auteursrecht is dus om een perfecte vrije 
            markt te voorkomen door wettelijke beperkingen.
        </p>

        <h3>'Information wants to be free'</h3>
        <p> Deze kop is een slogan uit de begindagen van het internet, als argument tegen het auteursrecht. Omdat iedereen alles zo makkelijk 
            kan kopiëren, is het idee om het kopiëren kunstmatig te beperken gedoemd te mislukken; auteursrecht zou achterhaald zijn. 
        </p>
        <p>
            Maar in een wereld met minimale marginale kosten is het auteursrecht juist belangrijker dan ooit. Vroeger werd kopiëren beperkt 
            door de fysieke kosten. Nu is er niets anders <em>dan</em> auteursrecht om artiesten in staat te stellen zichzelf te bedruipen.
        </p>

        <div class="ifTime">
            <ul>
                <li> Zoek op het internet naar de termen 'Information wants to be free', 'Vrije kennis' of 'Open inhoud' en vind argumenten 
                    voor en tegen dit principe.
                </li>
            </ul>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group"><a class="btn btn-default backbutton arrow" style="min-width: 90px;"
                href="H2L5P3.html">Terug</a><a style="min-width:90px;" class="btn btn-default forwardbutton arrow"
                href="H2L5P5.html">Volgende</a> </div>
    </div>

</body>

</html>