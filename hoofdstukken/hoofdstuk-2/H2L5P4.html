<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 2 Les 5: Auteursrecht, Pagina 4</title>
</head>

<body>
    <div class="full">
        <h2>Auteursrecht en computers</h2>
        <div class="learn">
            <p><strong>Op deze pagina</strong> leer je hoe technologie perfecte kopieën zonder
                kosten mogelijk maakt en waarom dat belangrijk is.
            </p>
        </div>

        <h3>Gemakkelijk gekopieerd, gemakkelijk verspreid</h3>
        <p> Heel lang had je een fysiek medium nodig voor een kopie van iets: papier, doek, tape, schijfjes, enzovoort. Maar nu kan 
            je een kopie van iets online zetten en kan iedereen de inhoud direct vanaf het internet lezen, beluisteren of bekijken.
        </p>
        <p> Auteursrechthouders hoefden zich vroeger niet veel zorgen te maken over individuen die iets
            voor hun vrienden kopieerden. De kosten beperkten het aantal kopieën dat iemand kon maken. Bij
            boeken was het bijna goedkoper een extra boek te kopen dan er een te fotokopiëren. Voordat er
            computers waren, waren de kopieën bovendien nooit perfect. In het kopieerproces werden kleine foutjes
            gemaakt, wat resulteerde in ruis of vervaging. Iedere keer dat iets gekopieerd werd, nam de
            kwaliteit een beetje af. Rechthebbenden negeerden daarom het individuele kopiëren en focusten zich op
            mensen die in bulk illegale kopieën verkochten. Maar vandaag de dag is het grootste gevaar voor
            auteursrechthouders wel weer het individu. Vooral wanneer men iets openbaar op internet zet, in plaats van het alleen persoonlijk met vrienden of familie te delen.
        </p>

        <h3>Geen marginale kosten</h3>
        <p> Marginale kosten zijn de kosten om nog één exemplaar te maken als je alles al hebt om
            het product te maken.
        </p>

        <div class="endnote">
            Marginale kosten zijn van toepassing op alles, niet alleen materiaal waar auteursrecht op zit. De kosten om met een vliegtuig te reizen bestaan bijvoorbeeld uit vaste kosten, zoals het salaris van de
            bemanning en variabele kosten, zoals de benodigde kerosine om het vliegtuig in de lucht te houden. De
            marginale kosten zijn de extra variabele kosten om een extra passagier mee te nemen, wat gelijk is aan de kosten van 
            de brandstof die nodig is om die passagier in de lucht te houden.
        </div>

        <p> Economen zeggen dat in een perfecte vrije markt, door concurrentie, de prijs van een product snel daalt tot het 
            overeenkomt met de marginale kosten. Maar als de prijs van een vliegticket alleen gebaseerd was op de marginale
            kosten, dan verloren vliegtuigmaatschappijen veel geld door de hoge vaste kosten. Daarom verkopen ze ook eersteklas tickets om mensen die het zich kunnen veroorloven niet de laagste prijs te betalen, over te halen meer te betalen dan de marginale kosten.
        </p>
        <p> Denk nu eens na over auteursrechtelijk beschermde werken. In het tijdperk van het internet zijn de marginale
            kosten van een extra boek, liedje of film praktisch nul. Het doel van auteursrecht is dus om een perfecte vrije 
            markt te voorkomen door wettelijke beperkingen.
        </p>

        <h3>'Information wants to be free'</h3>
        <p> Deze kop is een slogan uit de begindagen van het internet, als argument tegen het auteursrecht. Omdat iedereen alles zo makkelijk kan kopiëren, is het idee om het kopiëren kunstmatig te beperken gedoemd te mislukken; auteursrecht zou achterhaald zijn. 
        </p>
        <p>
            Maar in een wereld met minimale marginale kosten is het auteursrecht juist belangrijker dan ooit. Vroeger werd kopiëren beperkt door de fysieke kosten. Nu is er niets anders <em>dan</em> auteursrecht om artiesten in staat te stellen zichzelf te bedruipen.
        </p>

        <div class="ifTime">
            <ul>
                <li> Zoek op het internet naar de termen 'Information wants to be free', 'Vrije kennis' of 'Open inhoud' en vind argumenten voor en tegen dit principe.
                </li>
            </ul>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group"><a class="btn btn-default backbutton arrow" style="min-width: 90px;"
                href="H2L5P3.html">Terug</a><a style="min-width:90px;" class="btn btn-default forwardbutton arrow"
                href="H2L5P5.html">Volgende</a> </div>
    </div>

</body>

</html>