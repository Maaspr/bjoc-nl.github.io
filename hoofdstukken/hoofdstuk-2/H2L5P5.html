<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 2 Les 5: Auteursrecht, Pagina 5</title>
</head>

<body>
    <div class="full">
        <h2>Software als handhaving van auteursrecht</h2>
        <div class="learn">
            <p><strong>Op deze pagina</strong> lees je hoe encryptie wordt gebruikt om auteursrechten af te dwingen.
            </p>
        </div>

        <h3>Digital Rights Management (DRM) / Digitaal rechtenbeheer </h3>
        <p> Computers en het internet zorgen voor de vrije uitwisseling van media, maar kunnen ook worden gebruikt om dit te voorkomen. 
            Veel digitale media worden verspreid in versleutelde vorm. Kopers (of hun vrienden)
            kunnen de media niet afspelen zonder de bijgeleverde software die nodig is om het te ontsleutelen, en de software zal 
            weigeren dit te doen tenzij aan bepaalde voorwaarden wordt voldaan. Deze voorwaarden kunnen alles zijn wat
            de uitgever wil. Misschien kan een bestand alleen afgespeeld worden op een bepaald apparaat. Misschien mogen er geen 
            twee kopieën bestaan met hetzelfde serienummer. (Om dit te controleren maakt de software verbinding met een DRM server 
            via het internet.) Of misschien is het bestand op een bepaalde datum verlopen en kan het nooit meer gebruikt worden.

        </p>
        <p> DRM software is een grote verandering in het sociale contract. Vergeet niet dat het idee van
            auteursrecht is dat het uiteindelijk vervalt en het werk in het publieke domein komt, vrij kopieerbaar door iedereen. 
            DRM geeft uitgevers de mogelijkheid van twee walletjes te eten! Ze hebben auteursrechtelijke bescherming gedurende de 
            tijd dat een werk het meest populair is <em>en</em> ze hebben voor altijd DRM-bescherming. De macht van de uitgever 
            over het materiaal eindigt nooit.
        </p>

        <h3>De Digital Millennium Copyright Act</h3>
        <p> De DMCA is een Amerikaanse wet die in werking trad in 1998. Deze wet maakt het een misdaad om erachter te
            komen hoe je kan een DRM-systeem kan omzeilen, ongeacht of het auteursrecht daadwerkelijk wordt geschonden. Het beschermt
            internetproviders en websitebeheerders tegen boetes voor auteursrechtschendingen door derden. Als je bijvoorbeeld een 
            video met auteursrecht op YouTube plaatst, is YouTube niet aansprakelijk, op voorwaarde dat de beheerder (YouTube) 
            het inbreukmakende materiaal verwijdert zodra ze op de hoogte worden gesteld van de schending. Als degene die het materiaal 
            heeft geplaatst vindt dat het auteursrecht niet wordt aangetast, is het aan hem of haar om dat te bewijzen.
        </p>

        <div class="endnote">
            Tijdelijke uitzonderingen op het anti-omzelingsgedeelte van de DMCA kunnen worden vastgesteld door de
            Library of Congress (een verrassende keuze, aangezien de Library of Congress voorheen niet betrokken was bij het beoordelen 
            van auteursrechtkwesties), voor een periode van drie jaar. Zulke uitzonderingen moeten elke drie jaar hernieuwd worden. De 
            meeste van deze uitzonderingen worden gemaakt om technische redenen,
            bijvoorbeeld om een apparaat te laten werken met een ander apparaat van een andere fabrikant. Maar er
            was grote opwinding toen de Library of Congress mensen toestond om hun mobiele telefoons (maar geen tablets) te
            'jailbreaken'.
        </div><br />
        <p>
           Het Europees Hof staat op hetzelfde standpunt: dat onlineplatforms zoals YouTube maken 'op dit moment in principe niet zelf 
           een communicatie naar 
            het publiek als gebruikers illegaal auteursrechtelijk beschermd materiaal delen'. Wel is de Europese E-commerce richtlijn 
            wat anders dan de DMCA, met name wat betreft de zogenaamde notice-and-takedown, wat gaat over het offline halen van inbreukmakende 
            content.
        </p>
        <h3>Puur eigenbelang?</h3>
        <p> Hieronder staan twee voorbeelden van fabrikanten die de DMCA op creatieve manieren gebruiken, mogelijk niet voor doeleinden die 
            in de oorspronkelijke auteursrechtbepalingen worden genoemd.
        </p>

        <h4><strong>Lexmark-printers</strong></h4>
        <p> Inkjetprinterfabrikanten verdienen niet veel geld wanneer je een printer koopt; hevige concurrentie drukt de prijzen tot 
            hun marginale kosten. In plaats daarvan maken de fabrikanten winst wanneer je een nieuwe inktcartridge koopt. Lexmark, 
            een printerfabrikant, ontwikkelde een technologie waardoor printers cartridges alleen konden gebruiken als ze een digitale 
            handtekening van Lexmark hadden; bijvullen was ook niet mogelijk. Een ander bedrijf pikte dat op en bracht cartridges op de 
            markt die wel werkten met Lexmark's printers. Lexmark klaagde ze aan op grond van de DMCA en claimde een schending 
            van het auteursrecht, omdat het andere bedrijf het piepkleine programma in de cartridge dat voor de handtekening zorgde 
            kopieerde. Na verschillende beroepszaken (een technisch juridisch aspect van de zaak ging naar het Hooggerechtshof) was 
            de uiteindelijke beslissing in het nadeel van Lexmark; wat ze deden werd niet beschouwd als een legitiem gebruik van de DMCA.
        </p>

        <h4><strong>Regiocodes van dvd's</strong></h4>
        <p> Als je vroeger de kleine lettertjes op de achterkant van een dvd-hoesje bekeek, las je zoiets als 'deze dvd is gelicentieerd 
            voor verkoop in Europa', of 'Noord-Amerika en Europa'. Deze beperking werd afgedwongen door DRM. Je dvd-speler 
            wist in welke regio hij zich bevond. Je mocht de regiocode van de dvd-speler wel wijzigen, maar enkel tweemaal, daarna weigerde 
            de dvd-speler de regio verder aan te passen.
        </p>
        <p> Het doel van dit systeem was om filmbedrijven in staat te stellen dvd's goedkoop te verkopen in arme landen,
            maar duurder in rijke landen. Zonder regiocodering zouden men dvd's uit arme landen importeren en
            in rijkere landen doorverkopen. Regiocodering kon ook worden gebruikt om verschillende versies van een film in
            verschillende regio's mogelijk te maken, om zo rekening te houden met verschillende censuurregels, bijvoorbeeld over politieke 
            standpunten of over seksualiteit.
        </p>
        <p> Zo'n regiocoderingssysteem werd mogelijk gemaakt door de DMCA, hoewel het in de praktijk vaak  genegeerd werd, omdat
            de dvd-codering al vóór de DMCA was gekraakt. Er zijn argumenten aangevoerd dat regiocodering in strijd was
            met vrijhandelsverdragen die de meeste beperkingen op export van goederen van het ene naar het andere land
            verbieden. Het zou zeker een schending van het verdrag zijn geweest als de Amerikaanse regering regiocodering had
            uitgevonden, maar omdat het een uitvinding van particuliere bedrijven is, werd de kwestie nooit beantwoord. Wel kon de DMCA 
            zelf gezien worden als een overheid die de regiocodering afdwingt.
        </p>

        <div class="forYouToDo" id="first">
            <ul>
                <li> Mensen in arme landen hebben minder toegang tot technologie dan mensen in rijke landen. Zoek 'digitale kloof' op, 
                    om meer te weten te komen over dit probleem (op wereldschaal-perspectief). Denk jij dat regiocodering van dvd's bijdroeg 
                    aan de digitale kloof?
                </li>
            </ul>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group"><a class="btn btn-default backbutton arrow" style="min-width: 90px;"
                href="H2L5P4.html">Terug</a><a style="min-width:90px;"
                class=" disabled btn btn-default forwardbutton arrow" href="#">Volgende</a> </div>
    </div>
</body>

</html>