<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 2 Les 5: Auteursrecht, Pagina 5</title>
</head>

<body>
    <div class="full">
        <h2>Software als handhaving van auteursrecht</h2>
        <div class="learn">
            <p><strong>Op deze pagina</strong> leer je hoe auteursrecht wordt gehandhaafd met behulp van encryptie.
            </p>
        </div>

        <h3>Digital Rights Management (DRM) / Digitaal rechtenbeheer </h3>
        <p> Computers en het internet zorgen voor de vrije uitwisseling van media, maar ze kunnen ook gebruikt worden om
            die uitwisseling te verhinderen. Veel digitale media worden verspreid in versleutelde vorm. Kopers (of hun vrienden)
            kunnen de media niet afspelen zonder de bijgeleverde software die nodig is om het te ontcijferen, en de software zal 
            weigeren dit te doen tenzij aan bepaalde voorwaarden wordt voldaan. Deze voorwaarden kunnen alles zijn wat
            de uitgever wil. Misschien kan een bestand alleen afgespeeld worden op een bepaald apparaat. Misschien kunnen er geen 
            twee kopieën bestaan met hetzelfde serienummer. (Om dit te controleren maakt de software verbinding met een DRM server 
            via het internet.) Of misschien is het bestand op een bepaalde datum verlopen en kan het nooit meer gebruikt worden.

        </p>
        <p> DRM software zorgt voor een grote verandering binnen het sociale contract. Herinner je je dat het idee van
            auteursrecht was dat het ooit vervalt en in het publieke domein terecht komt? Vrij kopieerbaar door iedereen?
            DRM geeft uitgevers de mogelijkheid van twee walletjes te eten! Ze hebben auteursrechtelijke bescherming gedurende de 
            tijd dat een werk het meest populair is <em>en</em> ze hebben voor altijd DRM-bescherming. De macht van de uitgever 
            over het materiaal eindigt nooit.
        </p>

        <h3>De Digital Millennium Copyright Act</h3>
        <p> De DMCA is een Amerikaanse wet die in werking trad in 1998. Deze wet maakt het een misdaad om erachter te
            komen hoe je kan een DRM-systeem kan omzeilen, ongeacht of er auteursrecht op het werk zit. Het beschermt
            internetproviders en websitebeheerders tegen boetes voor auteursrechtschendingen door derden. Als je bijvoorbeeld een 
            video met auteursrecht op YouTube plaatst, is YouTube niet aansprakelijk.  Zolang de beheerder, in het voorbeeld YouTube, 
            het inbreukmakende materiaal verwijdert zodra ze op de hoogte worden gesteld van de schending. Als degene die het materiaal 
            heeft geplaatst vindt dat hij het auteursrecht niet aantast, is het aan diegene om dat te bewijzen.
        </p>

        <div class="endnote">
            Tijdelijke uitzonderingen op de anti-ontwijkingsdelen van de DMCA kunnen worden vastgesteld door de
            Librarian of Congress, letterlijk vertaald de bibliothecaris van het Congres (een verrassende keuze,
            aangezien de Library of Congress, de bibliotheek van het Congres, voorheen niet betrokken was bij het
            beoordelen van auteursrechtkwesties) voor een periode van drie jaar. Zulke uitzonderingen moeten dus
            hernieuwd worden iedere drie jaar. De meeste van deze uitzonderingen worden gemaakt om technische redenen,
            bijvoorbeeld om het ene apparaat te laten werken met een ander apparaat van een andere fabrikant. Maar er
            was veel opwinding doen de Librarian of Congress mensen toestond om hun telefoons (maar geen tablets) te
            'jailbreaken'.
        </div><br />
        <p>
            Ook volgens Het Europees Hof maken onlineplatforms zoals YouTube 'op dit moment in principe niet zelf een communicatie naar 
            het publiek als gebruikers illegaal auteursrechtelijk beschermd materiaal delen'. Wel is de Europese E-commerce richtlijn 
            wat anders dan de DMCA, met name wat betreft de zogenaamde notice-and-takedown, over het offline halen van inbreukmakende content.
        </p>
        <h3>Puur eigenbelang?</h3>
        <p> Hieronder staan twee voorbeelden van fabrikanten die de DMCA op creatieve manieren gebruiken, mogelijk niet
            voor doeleinden die in gedachte waren bij de oorspronkelijke copyrightbepalingen.
        </p>

        <h4><strong>Lexmark-printers</strong></h4>
        <p> Inkjetprinterfabrikanten verdienen niet veel geld wanneer je een printer koopt; hevige concurrentie drukt de prijzen tot 
            hun marginale kosten. In plaats daarvan maken de fabrikanten winst wanneer je een nieuwe inktcartridge koopt. Lexmark, 
            een printerfabrikant, ontwikkelde een technologie waardoor printers cartridges alleen konden gebruiken als ze een digitale 
            handtekening van Lexmark hadden; bijvulen was ook niet mogelijk. Een ander bedrijf pikte dat op en bracht cartridges op de 
            markt die wel werkten met Lexmark's printers. Lexmark geklaagde ze aan op grond van de DMCA en claimde een schending 
            van het auteursrecht, omdat het andere bedrijf het piepkleine programma in de cartridge dat voor de handtekening zorgde 
            kopieerde. Na verschillende beroepszaken (een technisch juridisch aspect van de zaak ging naar het Hooggerechtshof) was 
            de uiteindelijke beslissing in het nadeel van Lexmark; wat ze deden werd niet beschouwd als een legitiem gebruik van de DMCA.
        </p>

        <h4><strong>Regiocodes van dvd's</strong></h4>
        <p> Als je vroeger de kleine lettertjes op de achterkant van een dvd-hoesje bekeek, las je iets als 'deze dvd is gelicentieerd 
            voor verkoop in Europa', of 'Noord-Amerika en Europa'. Deze beperking werd afgedwongen door DRM. Je dvd-speler 
            wist in welke regio hij zich bevond. Je mocht de regiocode van de dvd-speler wel wijzigen, maar enkel tweemaal, daarna weigerde 
            de dvd-speler de regio verder aan te passen.
        </p>
        <p> Het doel van dit systeem was om filmbedrijven in staat te stellen dvd's goedkoop te verkopen in arme landen,
            maar duurder in rijke landen. Zonder regiocodering zouden men dvd's uit arme landen importeren en
            in rijkere landen doorverkopen. Regiocodering kon ook worden gebruikt om verschillende versies van een film in
            verschillende regio's mogelijk te maken, om zo rekening te houden met verschillende censuurregels, bijvoorbeeld over politieke 
            standpunten of over seksualiteit.
        </p>
        <p> Zo'n regiocodeersysteem werd mogelijk gemaakt door de DMCA, hoewel het in de praktijk vaak  genegeerd werd, omdat
            de dvd-codering al vóór de DMCA was gekraakt. Er zijn argumenten aangevoerd dat regiocodering in strijd was
            met vrijhandelsverdragen die de meeste beperkingen op export van goederen van het ene naar het andere land
            verbieden. Het zou absoluut een schending van het verdrag zijn geweest als de Amerikaanse regering regiocodering had
            uitgevonden, maar omdat het een uitvinding van particuliere bedrijven is, werd de kwestie nooit beantwoord. Wel kon de DMCA 
            zelf gezien worden als een overheid die de regiocodering afdwingt.
        </p>

        <div class="forYouToDo" id="first">
            <ul>
                <li> Mensen in arme landen hebben minder toegang tot technologie dan mensen in rijke landen. Zoek 'digitale kloof' op, 
                    om meer te weten te komen over dit probleem (op wereldschaal-perspectief). Denk jij dat regiocodering van dvd's bijdroeg aan de digitale kloof?
                </li>
            </ul>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group"><a class="btn btn-default backbutton arrow" style="min-width: 90px;"
                href="H2L5P4.html">Terug</a><a style="min-width:90px;"
                class=" disabled btn btn-default forwardbutton arrow" href="#">Volgende</a> </div>
    </div>
</body>

</html>